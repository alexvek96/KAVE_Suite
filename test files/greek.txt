Η πραγματική κλίμακα της ενεργειακής κρίσης που αντιμετωπίζει η Ευρώπη κατέστη σαφής 
μέσα στην εβδομάδα, όταν η γερμανική τράπεζα Commerzbank έδωσε στη δημοσιότητα στοιχεία 
που περιγράφουν πλήρως τα υπάρχοντα αποθέματα φυσικού αερίου στην Ε.Ε. και εμφανίζουν 
τους ταμιευτήρες των χωρών-μελών να έχουν πληρότητα κάτω από το ήμισυ, ενώ η Γηραιά 
Ηπειρος διανύει τη χειμερινή περίοδο της μεγαλύτερης ζήτησης. Οπως ανέφερε στη γερμανική 
ιστοσελίδα της Deutsche Welle ο Μπερν Βάιντενστάινερ, κορυφαίος οικονομολόγος της Commerzbank 
στη Φρανκφούρτη, «τα υφιστάμενα αποθέματα φυσικού αερίου παρουσιάζουν πληρότητα της τάξης 
περίπου του 47%». Ο ίδιος τόνισε ότι υπό κανονικές συνθήκες τέτοια περίοδο του έτους τα 
αποθέματα των χωρών-μελών της Ε.Ε. κυμαίνονται από 60% έως και 85% ορισμένες φορές, 
που σημαίνει πως «είμαστε σε πολύ χαμηλότερα επίπεδα».